---
title: "Pierwsza wizyta w gabinecie weterynaryjnym"
publishedAt: 2022-01-01T17:00:00.000Z
description: "This is the first post of my new Astro blog."
author: "lek. vet. Anna Ganowska"
image:
  url: "https://docs.astro.build/assets/full-logo-light.png"
  alt: "The full Astro logo."
tags: ["pierwsza wizyta", "zakup", "zwierzęta egzotyczne"]
---

## Co to pacjent egzotyczny?

W gabinecie weterynaryjnym i naszych domach coraz częściej pojawiają się pacjenci egzotyczni. Pacjent egzotyczny, jest pacjentem wyjątkowym. W końcu pod tą nazwą kryją się:

- gady
- ptaki
- ryby
- zajęczaki
- gryzonie

O ile te pierwsze jeszcze mogą skojarzyć nam się z konieczną wizytą u wyspecjalizowanego lekarza weterynarii, to odmowa przyjęcia królika dla niektórych opiekunów może okazać się sporym szokiem.

## Przemyśl zakup

Niestety w trakcie studiów nabywamy naprawdę nikłą wiedzę na temat wymienionych wyżej gatunków. Dodatkowo nasi egzotyczni pacjenci często traktowani są, jak coś pomiędzy zabawką, a psem (który kojarzy nam się z większą odpowiedzialnością). Nieraz opiekunem gada lub królika zostaje 10 latek, który nie ma zielonego pojęcia o odpowiednich warunkach utrzymania oraz prawidłowym żywieniu swojego zwierzaka. To wszystko skutkuje szeregiem chorób lub co gorsze wizytą w gabinecie pacjenta w takim stanie, że nic już nie mogę zrobić…

Dlatego **_pamiętaj_**, jeśli zdecydujesz się zostać właścicielem zwierzęcia egzotycznego przed jego zakupem odrób zadanie domowe. We współczesnych czasach mamy naprawdę bardzo łatwy dostęp do wiedzy. Sprawdź, gdzie będziesz mógł udać się ze swoim podopiecznym, żeby w kryzysie trafić od razu do osoby, która będzie go potrafiła zdiagnozować.

Królik, czy chomik to nie jest pies… U nich choroby często postępują bardzo szybko.
**_Nie lekceważ objawów!_** Wszystkie te zwierzęta są zwykle na samym dole łańcucha pokarmowego.
Oznacza to, że będą pokazywać objawy choroby, jak już będzie bardzo źle. U gadów schorzenie potrafi się rozwijać nawet kilka miesięcy lub lata!

## Upewnij się

Nie każdy lekarz weterynarii posiada nie tylko niezbędną wiedzę, ale i sprzęt.
Warto przed wizytą dowiedzieć się, czy przychodnia jest wstanie przyjąć np. jadowitego lub agresywnego węża.

<!-- ## Na pierwszą wizytę przygotuj się.
Przy zbieraniu wywiadu nic nie załamuje mnie bardziej, niż odpowiedź „odpowiednia” w momencie, kiedy pytam o warunki utrzymania i dietę. Taka odpowiedź nie tylko nic nie wnosi, a nawet utrudnia zdiagnozowanie pacjenta.

Dodatkowo pamiętaj o zapewnieniu odpowiedniego komfortu cieplnego w trakcie dowozu do przychodni.  -->

<!-- Na ten temat więcej przeczytasz tutaj. -->

## Wnioski

Lekarz weterynarii naprawdę chce pomóc Twojemu zwierzakowi.
Nie ma nic ważniejszego niż szczera rozmowa i współpraca na linii właściciel - lekarz.
Przy tak nietypowych zwierzętach często po samym wywiadzie jesteśmy w stanie wywnioskować, co może dolegać pacjentowi. Dlatego nie bój się na pierwszej wizycie pytać o wszystko, czego nie jesteś pewien i co Cię niepokoi. Jesteśmy po to, żeby pomóc Tobie i Twojemu zwierzakowi 🙂
